# EQUAZIONI LOGARITMICHE

<!--Upmath extremely simplifies this task by using Markdown and LaTeX. It converts the Markdown syntax extended with LaTeX equations support into HTML code you can publish anywhere on the web.-->

<!--![Paper written in LaTeX](/i/latex.jpg)-->

## 

Esercizio 2:

> Risolvi la seguente equazione

$$\log_3(x-2) = 2$$

## Soluzione: 

Come prima cosa devo imporre le condizioni di esistenza (C.E.): affinchè l'equazione abbia senso il logaritmo deve esistere e ciò avviene quando il suo argomento è positivo. 

$$\begin{align*}
\text{C.E.:} & \qquad x-2 > 0 \\
\\
\text{C.E.:} & \qquad x > 2
\end{align*}$$

Una volta trovate le condizioni di esistenza, posso andare a risolvere l'equazione. In questo caso posso applicare direttamente la definizione di logaritmo: ricordiamo infatti che $$\log_a(b)$$ è l'esponente che deve avere $$a$$ per essere uguale a $$b$$, ossia 

$$\log_a(b) = c \; \; \Leftrightarrow \; \; b = a^c$$

Nel nostro caso $$a = 3$$, $$b = x-2$$, $$c = 2$$. Applicando la definizione si ha quindi 

$$\begin{align*} 
\log_3(x-2) & = 2 \\
x -2 & = 3^2 \\
x-2 & = 9 \\
x & = 11
\end{align*}$$

Abbiamo quindi trovato una potenziale soluzione $$x = 11$$. L'ultimo step da fare è controllare se effettivamente la soluzione che abbiamo trovato è compatibile con le C.E.. Dato che le C.E. erano $$x > 2$$, $$x = 11$$ soddisfa le C.E. ed è quindi soluzione dell'esercizio. 


